default_to_none = true
id = "sukhA~aGgAraka-caturthI"
tags = [ "RareDays", "Combinations",]
jsonClass = "HinduCalendarEvent"
shlokas = """
सुमन्तुरुवाच---
सुखावहा च सुसुखा सौभाग्यकरणी परम्॥११॥
चतुर्थी कुरुशार्दूल रूपसौभाग्यदा शुभा।
सुखाव्रतं महापुण्यं रूपदं भाग्यदं तथा॥१२॥
सुसूक्ष्मं सुकरं धन्यमिह पुण्यसुखावहम्।
परत्र फलदं वीर दिव्यरूपप्रदायकम्॥१३॥
हसितं ललितं चोक्तं चेष्टितं च सुखावहम्।
सविलासभुजक्षेपश्चङ्क्रमश्चेष्टितं शुभम्॥१४॥
कृत्येन पूजिते चेशे विघ्नेशे शिवयोः सुते।
तदा सा सुखदा ज्ञेया चतुर्थी वै सुखेति च॥
भीमोमाभ्यां महाबाहो रक्तबिन्दुश्च्युतः क्षितौ।
जातोस्याः स कुजो वीर रक्तो रक्तसमुद्भवः॥
अङ्गदोङ्गोपकारश्च अङ्गानां तु प्रदो नृणाम्।
भक्त्या चतुर्थ्यां नक्तेन यो वै श्रद्धासमन्वितः॥
पूजयेच्च कुजं भक्त्या रक्तपुष्पविलेपनैः।
यस्य तुष्टः प्रयच्छेत्स सौभाग्यं रूपसम्पदम्॥
गृहीत्वा मृत्तिकां वन्देन्मन्त्रेणानेन भारत।
तस्मान्मे दह पाप्मानं यन्मया पूर्वसञ्चितम्॥
आदित्यरश्मिसम्पूतां गङ्गाजलकणोक्षिताम्।
ततः स्नानं प्रकुर्वीत मन्त्रयेत जलं पुनः॥
स्वेदाण्डजोद्भिदां चैव रसानां पतये नमः।
तडागेषु च सर्वेषु मानसादिसरःसु च॥
ध्यायन् पठन्निमं मन्त्रं ततः स्नानं समाचरेत्।
दूर्वाश्वत्थौ शमीं स्पृष्ट्वा गां च मन्त्रेण मन्त्रवित्॥
त्वं दूर्वेऽमृतनामासि सर्वदेवैस्तु वन्दिता।
वन्दिता दह तत्सर्वं दुरितं यन्मया कृतम्॥
शमी शमय मे पापं नूनं वेत्सि धराधरान्।
शक्तानां च समुद्योगमश्वत्थ त्वं क्षमस्व मे॥
समालभ्य तु हस्तेन ततो मन्त्रमुदीरयेत्।
तस्मात्स्पृशामि वन्दे त्वां वन्दिता पापहा भव॥
प्रदक्षिणीकृता तेन पृथिवी स्यान्न संशयः।
होमं तत्र प्रकुर्वीत एभिर्मन्त्रपदैर्वरैः॥
कुजाय ललिताङ्गाय लोहिताङ्गाय वै तथा।
अष्टोत्तरशतं वीर अर्धार्धमर्धमेव च॥
खादिरैः सुसमिद्भिस्तु चाज्यदुग्धैर्यवैस्तिलैः।
हुत्वाहुतीस्ततो४ वीर देवं संस्थापयेत्क्षितौ॥
देवदारुमयं वापि श्रीखण्डचन्दनैरपि।
रक्तैश्च विविधैर्वीर अथ वा शक्तितोऽर्चयेत्॥
तावद्विवर्धते पुण्यं दातुं शतसहस्रिकम्।
पुरुषाकृतिकृतं पात्र इमं मन्त्रैः समर्चयेत्॥
धूपैरभ्यर्च्य विधिवद्ब्राह्मणाय प्रदीयते।
गुडौदनं घृतं क्षीरं गोधूमाञ्छालितण्डुलान्॥
अवेक्ष्य शक्तिं दद्याद्वै दरिद्रो वित्तवांस्तथा।
वित्तशाठ्यं हि कुर्वाणो नामुत्र बलभाग्भवेत्॥

शतानीक उवाच
उपोष्या कतिमात्रा तु उताहो सकृदेव तु।

सुमन्तुरुवाच
उपोष्या तत्र तत्रैव प्रदेयो विधिवद्गुडः॥
चतुर्थ्यां च चतुर्थ्यां च विधानं शृणु यादृशम्।
दशसौवर्णिकं मुख्यं दशार्धमर्धमेव च।।
विंशत्पलानि पात्राणि विंशत्यर्धपलानि वा।
रौप्यसङ्ख्यं पलं कार्यं पलार्धमर्धमेव च॥
विविधैः साधकै रक्तैः पुष्पै रक्तैः समन्वितम्।
वाचकाय महाबाहो गुणिने श्रेयसे नृप॥
यामुपोष्य नरो रूपं दिव्यमाप्नोति भारत।
प्रभया रविकल्पं च समीरबलसंश्रितम्॥
प्रसादाद्विघ्ननाथस्य तथा गणपतेर्नृप।
ब्रह्महत्यादिपापानि क्षीयन्ते नात्र संशयः।
ऋद्धिं वृद्धिं तथा लक्ष्मीं लभते नात्र संशयः॥
(श्रीभविष्ये महापुराणे शतार्धसाहस्र्यां संहितायां ब्राह्मे पर्वणि चतुर्थीकल्पे सुखावहाङ्गारकचतुर्थीव्रतनिरूपणं नामैकत्रिंशोऽध्यायतः)
"""

[timing]
default_to_none = true
jsonClass = "HinduCalendarEventTiming"

[description]
en = "`caturthI tithi` on a Tuesday is as sacred as a solar eclipse. When it occurs in `zuklapakSa`, it is called `sukhA`. Good day for doing puja of Ganesha/Subrahmanya with naivedyam of modakam/millet flour respectively."

[names]
sa = [ "सुखा-अङ्गारक-चतुर्थी",]
